-7..

scriptoris adversus codicem N omnium certe virorum doc-
torum consensu sit recipiendum. Sed ea de re librorumque ,
manu scriptorum allatorum natura et indole cum diligentia
et cura videndum erit, ubi rem orthographicum tractabimus.

Ceteras Propertianas saecl. XV membranas, quarum

lectiones adnotavit Hertnbergius, codicibus AFVD multo v

viliores excepta Groningana cuius scripturas rarius adiunxi,
in hae commentatione omnino neglegendas putavi.

In libris denique numerandis Lachmanni (cf. pgg. XXI—
XXIII ed. 1816) divisio adoptanda mihi videbatur, quem
primum notum est librum secundum discidisse in duos, ut
carmina Propertiana quinque libros complexa 'commonstrarem
priscum numerum quattuor librorum Hertzbergius et Baehr-
ensius restituerunt.

Ceterum hano rem non ita gravem, quae per se plane
abhorret a quaestionibus nobis propositis, diligentissime
tractaverunt Hertzbergius‚ Quaestt. Prop, pgg. ata-233 et ’
Luc. Mitllerus² Praef. in Prop.‚ pgg. XI—XIII, qui eandem,
quam Lachmannus, probat divisionem. ¹

Restat ut, quale nos in his quaestionibus consilium
secuturi simus, paucis indicetur. Primo igitur capite in·
vestigandum erit, quibus in universum rationibus Propertius
se applicaverit et in peregrinis, imprimis graecis, et in
patriis nominibus flectendis3 altero, quas in verbi flexionibus
normas observaverit; tertio, quam scribendi rationem pro
nostrae aetatis subsidiis criticis passim adversus Mdlleriauam
et Baehrensianam editiones maxime probemus. Qua in
distributione sane fatendum, nonnulla quaein quaestionibus
grammaticis tractata sunt, orthographicis non aliena eodem
iure huic dissertationis parti adiungi potuisse. Quod vel
maxime quadrat in accusativum et nominativum pluralis
num. tertiae, quae vulgo dicitur, declinationis in -is
exeuntem. -

 

